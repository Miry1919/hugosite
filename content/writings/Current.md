---
title: Current
description: Mar-Apr 2025
date: 2025-03-02
---

---
---

*Stasera devo dipingere una di quelle mie mappe chiarificatrici per chi si fosse perso. Primo passaggio, Alessandra mi manchi un macello, e pure di più. Ti sarai sicuramente persa anche tu, niente di cui preoccuparsi, sono qui. Forse avrai pensato io sia impazzita, sia diventata come te... Il motivo? Quando parcheggio la mia moto di fronte a casa tua, cioè intendo quello scooter bellissimo che ogni volta che vedi ti fa brillare gli occhi, non tanto per lo scooter ma per chi lo porta, una certa Miriana, ecco quando questa tizia parcheggia mette la ruota storta come sei solita mettere le ruote della Panda tu, inguardabile. Purtroppo solo così si può mettere il lock, bloccare la moto per evitare la portino via: finalmente lo sai, sono più tranquilla ahaha. Quindi ora spererai ci sia una ragione anche per il fanale anteriore, sempre della moto, cioè del mio scooter bellissimo, sempre acceso: sì c'è, non si può spegnere, rimane sempre acceso automaticamente. Non ho idea di quale strana piega abbia preso la mia scrittura stasera, ma mi sto divertendo. Oggi ho iniziato "I miserabili" di Victor Hugo, e vanno bene i saggi, le letture per conoscenza... ma finalmente torno a leggere qualcosa di veramente interessante. Alessandra mia, ti vorrei tanto avere qui, con la tua voce, la tua presenza insostituibile, ma devo accontentarmi, sono da sola, vorrei raccontarti una storia. Sai bene che sono andata a fare l'ultima gara a Lodi, anche in quel caso da sola, la Panda è ancora in uso dopo 19 anni, eccessivo, tant'è che sono entrata nella parte finale del mio primo viaggio per la gara a Lodi, quello di sabato 22 febbraio, e alla mia destra a un certo punto ho riconosciuto un logo familiare, IBSA. Dopo qualche istante ho collegato tutto e ho capito si stesse trattando del luogo di lavoro di tuo figlio. Molto suggestivo tra le campagne lodigiane dal fantastico profumo di letame, giuro. Penserai che stasera sono rincretinita, ma ti voglio bene, sempre, non riesco a dimenticare i nostri abbracci, le tue emozioni vicino a me, spesso vorrei ritornare lì, ma fare tutto meglio, baciarti almeno sulla guancia, o il dorso della mano e vederti persa. Non ci sarà mai più altro? Spero vivamente di no, non voglio pensare sia finita, tu mi hai detto di non lasciarti, e io non ti lascerò mai. Per cogliere al balzo la questione dei baci sulla guancia, ieri io e Mario ci siamo riempiti solo di quelli perché era, ed è, raffreddato. In più so che dalle tue finestre ci hai scrutato mentre ci passavamo il pallone da calcio e mentre sembrava mi ignorasse durante le mie solitarie serie di palleggi, ma era appunto un po' spompato, abbiamo passato un pomeriggio meraviglioso al sole, nella semplicità, ma la verità è che c'erano degli intralci. È tremendamente brutto non potersi baciare sulle labbra, ma a volte per non attaccarci cose resistiamo. Sembra avere funzionato, perché ieri dopo aver fatto anche un nuovo record di palleggi, 37, sono tornata a casa in moto col sorriso, e stamattina, come ben sai, sono rivenuta a trovarti per il mio solito allenamento corsa + esercizi. Questa settimana era quella delle maledette mestruazioni da lunedì a giovedì, è sempre ogni 28 giorni con la pillola, quindi ho fatto lo stesso allenamento all'aperto anche martedì, come sai, e poi venerdì sono potuta riandare a nuotare al mio solito orario, 21:10-22:30. C'è sempre una motivazione ai miei allenamenti, e nella mia vita: ormai lo sa bene anche Pierfi. Nell'allenamento di oggi ho dato tutto, strano eh, non è da me sfinirmi, come no... ma ho un benessere addosso stasera, anche dopo lo stretching pomeridiano, che è indescrivibile a chi non l'ha mai provato sulla sua pelle. Confesso che prima della doccia guardare il mio stesso fisichino definito ha fatto un bell'effetto, e se anche sono l'unica a scrivere di queste cose almeno io non mento! La bellezza è oggettiva, punto, e se la vedi rimani colpito. Comunque durante il mio ennesimo allenamento finto (certo ahaha) di stamattina le nuvole in un momento hanno lasciato spazio al sole, un sole spettacolare. Me lo sono goduto tutto, mi ha scaldato l'anima, ma adesso la pioggia, l'amore, si prepara a scoppiare insistentemente ancora una volta. Ti penserò costantemente in questi giorni Alessandra, come faccio da anni ormai. A volte verrei a prenderti, a tirarti fuori da quella gabbia con tuo marito, ti piacerebbe prendere il sole con me? Penseranno tutti che questa mappa è incasinata, che sono di nuovo fuori di testa per te: è un caos chiarissimo l'amore per te, che lo pensino e basta. Piove già fortissimo adesso, giusto in tempo. Buonanotte amore mio.*

<span style="color:red">*— 9 marzo 2025*</span>

---
---
