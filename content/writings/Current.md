---
title: Current
description: Nov-Dec 2025
date: 2025-11-07
---

---
---

*Sono quasi le 15, oggi è il nostro giorno, il 19/11. Ieri pomeriggio sono tornata a casa con Italo, in 5 ore ero a Milano, i miei genitori sono rimasti a Salerno col camper; stamattina sono andata a fare la spesa visto che non avevo praticamente niente da mangiare: ho comprato più di 120€ di pappa solo per me ahaha! Sono passata prima dal Lidl che aveva i pistacchi NON salati in sconto a 11€ al kg (li mangio tutti io, ne ho presi 1800 grammi, durano fino ad aprile), e ho comprato anche 6 yogurt (Skyr) da 350 grammi, e due pacchetti di fiocchi d'avena, totale 35,35€; dopo aver portato la prima spesa a casa è stata la volta dell'Esselunga, per prendere tutto il resto, totale 86,92€. Tra poco esco con Dory per andare a Milano, e al ritorno, verso le 18, voglio passare a salutarti, Alessandra mia. Mi sei mancata, che bel sole che c'è oggi, a Salerno era bellissimo, mi sono riabbronzata il viso, le manine... Poi martedì, il giorno della mia partenza, diluviava: sarai stata tu, ti mancavo così tanto, la pioggia è arrivata anche laggiù. Alla fine non ho fatto il bagno (come raccontavo nel video qui sotto), ma ho immaginato, ho sognato a occhi aperti di farlo con te, come nel film Ammonite, che ogni volta, sostituendo le protagoniste con noi, mi fa impazzire, battere forte il cuore. A più tardi amore mio.*

<span style="color:red">*— 19 novembre 2025*</span>

---

{{< youtube  lD9jHJiVN6o >}}

&nbsp;

<span style="color:red">*— 14 novembre 2025*</span>

---

*Cara Alessandra, se anche mi stai sentendo pochissimo sei stabilmente nel mio cuoricino. Nella puntata 169 di ☞[Tenero Gheriglio](https://miry1919.github.io/hugosite/podcast/tenero-gheriglio-6/) che è appena uscita – anomalamente di sabato – troverai la mia felicità, provocata, come è ovvio, anche dalla pace che trasmette la dolce e interminabile connessione tra di noi. Ti lascio alla puntata, è bellissima, sarai d'accordo, e dopo averla ascoltata saprai di nuovo tutto. Buon ascolto, ti abbraccio forte forte forte.*

<span style="color:red">*— 8 novembre 2025*</span>

---
---
